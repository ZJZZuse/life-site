<?xml version="1.0" encoding="utf-8"?>
<search>
  <entry>
    <title><![CDATA[元日]]></title>
    <url>%2F2019%2F02%2F%E5%85%83%E6%97%A5%2F</url>
    <content type="text"><![CDATA[宋：王安石爆竹声中一岁除，春风送暖入屠苏。千门万户曈曈日，总把新桃换旧符。]]></content>
      <tags>
        <tag>诗歌</tag>
      </tags>
  </entry>
  <entry>
    <title><![CDATA[始得西山宴游记]]></title>
    <url>%2F2019%2F01%2F%E5%A7%8B%E5%BE%97%E8%A5%BF%E5%B1%B1%E5%AE%B4%E6%B8%B8%E8%AE%B0%2F</url>
    <content type="text"><![CDATA[唐-柳宗元 自余为僇人，居是州，恒惴栗。其隟也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归；以为凡是州之山水有异态者，皆我有也，而未始知西山之怪特。 今年九月二十八日，因坐法华西亭，望西山，始指异之。遂命仆人过湘江，缘染溪，斫榛莽，焚茅茷，穷山之高而止。攀援而登，箕踞而遨，则凡数州之土壤，皆在衽席之下。其高下之势，岈然洼然，若垤若穴，尺寸千里，攒蹙累积，莫得遁隐。萦青缭白，外与天际，四望如一。然后知是山之特立，不与培塿为类。悠悠乎与颢气俱，而莫得其涯；洋洋乎与造物者游，而不知其所穷。引觞满酌，颓然就醉，不知日之入。苍然暮色，自远而至，至无所见，而犹不欲归。心凝形释，与万化冥合。然后知吾向之未始游，游于是乎始。故为之文以志。是岁，元和四年也。]]></content>
      <tags>
        <tag>古文</tag>
      </tags>
  </entry>
  <entry>
    <title><![CDATA[diary]]></title>
    <url>%2F2018%2F12%2Fdiary%2F</url>
    <content type="text"><![CDATA[杭州又下雪了，2018年的最后一场雪~ ヾ(･ω･`｡)]]></content>
      <tags>
        <tag>diary</tag>
      </tags>
  </entry>
  <entry>
    <title><![CDATA[雨霖铃·寒蝉凄切]]></title>
    <url>%2F2018%2F12%2F%E9%9B%A8%E9%9C%96%E9%93%83%C2%B7%E5%AF%92%E8%9D%89%E5%87%84%E5%88%87%2F</url>
    <content type="text"><![CDATA[宋代：柳永 寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。 多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？]]></content>
      <tags>
        <tag>诗词</tag>
      </tags>
  </entry>
  <entry>
    <title><![CDATA[长恨歌]]></title>
    <url>%2F2018%2F10%2F%E9%95%BF%E6%81%A8%E6%AD%8C%2F</url>
    <content type="text"><![CDATA[唐-白居易峨嵋山下少人行，旌旗无光日色薄。蜀江水碧蜀山青，圣主朝朝暮暮情。行宫见月伤心色，夜雨闻铃肠断声。天旋地转回龙驭，到此踌躇不能去。马嵬坡下泥土中，不见玉颜空死处。君臣相顾尽沾衣，东望都门信马归。归来池苑皆依旧，太液芙蓉未央柳。芙蓉如面柳如眉，对此如何不泪垂。春风桃李花开日，秋雨梧桐叶落时。西宫南内多秋草，落叶满阶红不扫。梨园弟子白发新，椒房阿监青娥老。夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。临邛道士鸿都客，能以精诚致魂魄。为感君王辗转思，遂教方士殷勤觅。排空驭气奔如电，升天入地求之遍。上穷碧落下黄泉，两处茫茫皆不见。忽闻海上有仙山，山在虚无缥渺间。楼阁玲珑五云起，其中绰约多仙子。中有一人字太真，雪肤花貌参差是。金阙西厢叩玉扃，转教小玉报双成。闻道汉家天子使，九华帐里梦魂惊。揽衣推枕起徘徊，珠箔银屏迤逦开。云鬓半偏新睡觉，花冠不整下堂来。风吹仙袂飘飖举，犹似霓裳羽衣舞。玉容寂寞泪阑干，梨花一枝春带雨。含情凝睇谢君王，一别音容两渺茫。昭阳殿里恩爱绝，蓬莱宫中日月长。回头下望人寰处，不见长安见尘雾。惟将旧物表深情，钿合金钗寄将去。钗留一股合一扇，钗擘黄金合分钿。但教心似金钿坚，天上人间会相见。临别殷勤重寄词，词中有誓两心知。七月七日长生殿，夜半无人私语时。在天愿作比翼鸟，在地愿为连理枝。天长地久有时尽，此恨绵绵无绝期。]]></content>
      <tags>
        <tag>poem</tag>
      </tags>
  </entry>
  <entry>
    <title><![CDATA[蝶恋花-春景]]></title>
    <url>%2F2018%2F10%2F%E8%9D%B6%E6%81%8B%E8%8A%B1-%E6%98%A5%E6%99%AF%2F</url>
    <content type="text"><![CDATA[宋-苏轼 花褪残红青杏小，燕子飞时，绿水人家绕。 枝上柳绵吹又少，天涯何处无芳草！ 墙里秋千墙外道，墙外行人，墙里佳人笑。笑渐不闻声渐悄，多情却被无情恼。]]></content>
      <tags>
        <tag>poem</tag>
      </tags>
  </entry>
  <entry>
    <title><![CDATA[一剪梅·舟过吴江]]></title>
    <url>%2F2018%2F10%2F%E4%B8%80%E5%89%AA%E6%A2%85%C2%B7%E8%88%9F%E8%BF%87%E5%90%B4%E6%B1%9F%2F</url>
    <content type="text"><![CDATA[宋末-蒋捷 一片春愁待酒浇。江上舟摇，楼上帘招。秋娘渡与泰娘桥，风又飘飘，雨又萧萧。 何日归家洗客袍？银字笙调，心字香烧。流光容易把人抛，红了樱桃，绿了芭蕉。]]></content>
      <tags>
        <tag>poem</tag>
      </tags>
  </entry>
  <entry>
    <title><![CDATA[劝学]]></title>
    <url>%2F2018%2F10%2F%E5%8A%9D%E5%AD%A6%2F</url>
    <content type="text"><![CDATA[荀子 君子曰：学不可以已。青，取之于蓝，而青于蓝；冰，水为之，而寒于水。木直中绳，輮以为轮，其曲中规，虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。吾尝终日而思矣，不如须臾之所学也。吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。 积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。]]></content>
      <tags>
        <tag>poem</tag>
      </tags>
  </entry>
  <entry>
    <title><![CDATA[图片分享]]></title>
    <url>%2F2018%2F10%2F%E5%9B%BE%E7%89%87%E5%88%86%E4%BA%AB%2F</url>
    <content type="text"><![CDATA[]]></content>
      <tags>
        <tag>image</tag>
      </tags>
  </entry>
  <entry>
    <title><![CDATA[师说]]></title>
    <url>%2F2018%2F10%2F2018-10-10-%E5%B8%88%E8%AF%B4%2F</url>
    <content type="text"><![CDATA[唐-韩愈 古之学者必有师。师者，所以传道受业解惑也。人非生而知之者，孰能无惑？惑而不从师,其为惑也终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎?爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也，位卑则足羞，官盛则近谀。”呜呼！师道之不复,可知矣。巫医乐师百工之人，君子不齿，今其智乃反不能及，其可怪也欤！ 圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：“三人行，则必有我师”。是故弟子不必不如师，师不必贤于弟子。闻道有先后，术业有专攻，如是而已。 李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。]]></content>
      <tags>
        <tag>poem</tag>
      </tags>
  </entry>
</search>
